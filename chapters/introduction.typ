A realisztikus, valós idejű szimulációknak egyre fontosabb szerepe van a
számítógépes grafika terén. Az szimulációk új lehetőségeket nyitnak a
videójátékok, animációk és tervezőprogramok területén.

A merevtest-szimulációnak a célja a mindennapi fizikai objektumok egymásra
hatásának szimulációja. Ehhez először fel kell építeni a fizikai modellt, ami
szerint viselkedni fog a rendszer, majd be kell vezetni egy algoritmust, amely
megmondja, hogy két test milyen kapcsolatban áll egymással. Végül optimalizálási
algoritmusokkal kell gyorsítani a szimulációt, hogy akár több ezer testnek az
interakcióit tudjuk egyszerre szimulálni.
